---
title: 'Over koetjes en kalfjes: geweld bij diertransporten in België en Nederland'
description: "Ongehoord deed onderzoek naar het transport van koeien en kalfjes. We plaatsten verborgen camera’s in veeverzamelstallen, waar dieren naartoe\r\nworden gebracht voor verder transport. We zagen koeien en kalfjes die\r\nwerden getrapt en geslagen met stokken, opgedreven met stroomstootwapens\r\nen zelfs met een hooivork. Koeien die niet meer opstonden werden aan hun\r\nstaart omhoog getrokken. Uit WOB-documenten blijkt dat de inspectie ruim\r\nbaan maakt voor de overtollige dieren van de melkindustrie."
categories:
  - cow
  - gathering-places
video: https://vimeo.com/816340446
year: '2023'
image:
  src: https://rest.ongehoord.info/wp-content/uploads/2023/04/article-image.jpg
  alt: 'Over koetjes en kalfjes: geweld bij diertransporten in België en Nederland'
---
## Structureel geweld tegen dieren

Ongehoord publiceert het tweede deel van haar onderzoek naar diertransporten. Eind 2022 kwam de onderzoeksgroep al met beelden van varkens die met geweld de vrachtwagen ingejaagd worden. Nieuwe beelden tonen het in- en uitladen van kalfjes en koeien in exportverzamelplaatsen. In deze bedrijven worden dieren samen gebracht voor verder transport naar mesterijen of slachterijen. Ongehoord filmde onder andere moederkoeien die niet meer konden lopen, ziek waren, kreupel of doodsbang. Ook met kalfjes van amper twee weken oud wordt niet zachtzinnig omgegaan. Ze worden geslagen, getrapt en opgedreven met stokken en tasers.

Uit opgevraagde inspectiedocumenten blijkt bovendien dat toezichthouders in België en Nederland tientallen exportcertificaten afleverden voor zieke, gewonde, kreupele of hoogzwangere runderen. Deze dieren mochten volgens Europese dierenwelzijnsregels niet getransporteerd worden.  
Omdat er een levendige dierenhandel bestaat tussen Nederland en België, werd onderzoek gedaan in beide landen. De beelden tonen dat geweld tegen industriedieren geen grenzen kent. Vooral uitgemolken koeien die door zwakte of ziekte moeizaam bewegen krijgen de volle laag.  
De nieuwe misstanden rond het transport komen niet als een verrassing. :annotation{:ids="[1]"}[In 2020 publiceerden we al beelden van slachterij Westfort. Daar werden varkens vrachtwagens uitgeslagen met kleppers. Wanneer werknemers geen drijfmiddel bij de hand hebben, gebruiken ze handen en voeten om dieren te slaan of schoppen. Elke dag zagen we aanvoer van zieke of gewonde dieren in de slachterij.]

:annotation{:ids="[2]"}[In 2021 toonden we via opgevraagde inspectiedocumenten aan dat zieke en gewonde dieren door Nederlandse toezichthouders goedgekeurd werden voor export.]

:annotation{:ids="[3]"}[Eind 2022 publiceerden we beelden van varkens die vrachtwagens ingejaagd worden met stroomschokken en opdrijfborden.]  
Het nieuwste onderzoek toont dat het gesleep met zieke dieren en het geweld bij laden en lossen onverminderd doorgaat. Waarom diertransport altijd dieronvriendelijk is, lees je in de volgende artikelen.