---
title: Ongehoord klaagt Beter Leven misleiding aan bij Reclame Code Commissie
description: >-
  Grootschalige misleiding Beter Leven keurmerk, Ongehoord stapt naar Reclame
  Code Commissie - Ongehoord klaagt Beter Leven misleiding aan bij Reclame Code
  Commissie
image:
  src: >-
    https://rest.ongehoord.info/wp-content/uploads/2024/08/header-beter-leven.jpg
  alt: Ongehoord klaagt Beter Leven misleiding aan bij Reclame Code Commissie
---

Het Beter Leven keurmerk kan zijn beloftes aan de consument niet waarmaken. Dat is niet verwonderlijk. De veehouderij kan dieren geen gezond en goed leven geven omdat dit haaks staat op de productiedoelen.

Zelfs áls alle Beter Leven criteria strikt nageleefd zouden worden, kunnen welzijns- en gezondheidsproblemen niet voorkomen worden. :annotation{:ids="[24]"}[Zo is bekend dat een overdekte uitloop aan een stal tocht veroorzaakt waardoor kuikens sneller luchtwegproblemen ontwikkelen.] Strokokers kunnen aanleiding geven tot vechtpartijen omdat maximum 2 varkens tegelijk de koker kunnen gebruiken. :annotation{:ids="[25]"}[De strobriketten waarmee de kokers gevuld worden zwellen op door vocht en worden zo broeiplekken voor bacteriën en schimmels.] Voor transport en in de slachterijen is geweld onvermijdelijk omdat de dieren zich instinctief verzetten tegen de stressvolle en onnatuurlijke omstandigheden. Keurmerken zoals Beter Leven verbeteren het imago en het verdienmodel van de industrie maar voorkomen niet dat dieren ernstig lijden.

“Dat de Dierenbescherming haar medewerking verleent aan een vleeskeurmerk is erg genoeg” zegt Johan Boonstra van Ongehoord. “Maar dat ze het geweten van consumenten sust met onwaarheden, dat is onvergeeflijk. De Dierenbescherming is haar naam onwaardig.”

Ongehoord dient klacht in en verzoekt de Reclame Code Commissie om uit te spreken dat de Dierenbescherming moet stoppen met misleidende en foutieve informatie te verspreiden.
