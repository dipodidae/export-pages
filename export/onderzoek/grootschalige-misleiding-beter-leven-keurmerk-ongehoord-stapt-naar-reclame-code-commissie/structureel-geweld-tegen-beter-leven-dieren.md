---
title: Structureel geweld tegen Beter Leven dieren
image:
  src: >-
    https://rest.ongehoord.info/wp-content/uploads/2024/08/Structureel-geweld-tegen-Beter-Leven-dieren.png
  alt: Structureel geweld tegen Beter Leven dieren
---
De Dierenbescherming claimt dat het welzijn van dieren onder Beter Leven keurmerk in alle schakels van de productieketen gewaarborgd is. Niets blijkt minder waar.

## Mishandeling bij transport is onvermijdelijk

Ongehoord filmde in augustus 2024 hoe varkens bij de megastal van Albers ingeladen worden voor transport naar het slachthuis. De dieren krijgen systematisch stroomschokken en worden geslagen met een klapper.

Stroomstootwapens en andere vormen van mishandeling zoals slaan of schoppen zijn verboden, zowel door de wet als voor het Beter Leven keurmerk. Maar Ongehoord heeft meermaals vastgesteld dat het transport van (Beter Leven) dieren naar de slachterijen niet lukt zonder geweld.  
In december 2022 publiceerde Ongehoord al beelden van Beter Leven varkens die tijdens hun laatste levensdagen stroomstoten krijgen of worden geslagen en getrapt. Bij de megastal van Martin Houben werden varkens met stroomstoten op transport gezet. :annotation{:ids="[18]"}[Bij de megastal van Annechien ten Have werden varkens geslagen met de hand en met plastic klappers, maar ook de zware opdrijfborden werden gebruikt om op de varkens in te slaan.]

Varkens worden bij het in- en uitladen geconfronteerd met stressvolle situaties: onbekende soortgenoten en mensen, een vreemde omgeving en lawaai, gladde ondergronden van laadbruggen en vrachtwagens. Van nature nemen varkens de tijd om nieuwe omgevingen voorzichtig te verkennen.In de industrie is daar echter geen tijd voor en moeten de dieren zo snel mogelijk verplaatst worden. Geweld bij het in- en uitladen is daardoor onvermijdelijk.

## Inspectiedocumenten tonen falen van maatregelen aan

In januari 2020 toonde Ongehoord hoe varkens bij aankomst in Beter Leven slachterij Westfort routinematig geslagen werden met klappers en opdrijfborden. :annotation{:ids="[19]"}[De Dierenbescherming zei met maatregelen te komen zoals extra controles, meer opleiding voor werknemers en betere inrichting van de stallen.] Westfort zelf beweerde het geweld tegen dieren te kunnen stoppen door de klappers te bannen. :annotation{:ids="[20]"}[De varkens zouden voortaan opgedreven worden door met vlaggen te wapperen.]

Inspectierapporten van 2022 en 2023 die Ongehoord opvroeg bij de NVWA tonen dat het geweld tegen dieren niet gestopt is. In plaats van met de vlaggen te wapperen worden de vlaggenstokken gebruikt om varkens te slaan.

Ook andere misstanden die Ongehoord had gefilmd bij Westfort, raakten niet opgelost. De problemen met verdovingsapparatuur bleven zich structureel voordoen in 2022 en 2023. Herhaaldelijk loopt het fout met de elektrische verdovingstangen waardoor varkens meermaals pijnlijke stroomschokken moeten ondergaan.

In 2023 maakten NVWA-inspecteurs haast dagelijks opmerkingen over het mengen van groepen varkens bij aankomst in het slachthuis. :annotation{:ids="[21]"}[Het mengen van varkens in de wachtruimtes zorgt voor stress en onrust en wordt door NVWA sinds 2023 als een overtreding beschouwd.] :annotation{:ids="[23]"}[Voor het Beter Leven keurmerk was een verbod op mengen van groepen varkens reeds in 2018 opgenomen in de criteria.]